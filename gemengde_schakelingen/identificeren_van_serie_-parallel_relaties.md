# Identificeren van serie-parallel relaties

Een gemengde schakeling bestaat uit een combinatie van serie- en parallelstroompaden. Het is belangrijk dat je kan identificeren dat een bepaalde component in een schakeling in serie of in parallel is geplaatst.

Wat is belangrijk?

* **Je herkent hoe iedere weerstand in een schakeling is geschakeld \(in serie op in parallel\) ten opzichte van andere weerstanden**

Figuur 6-1 geeft een voorbeeld weer van een eenvoudige gemengde schakeling.

![](../.gitbook/assets/afbeelding_11410.png)

Figuur 6-1 : eenvoudige gemengde schakeling

Tussen de punten $$B$$ en $$C$$ staan de weerstanden $${R}_{2}$$ en $${R}_{3}$$ in parallel. De vervangingsweerstand vna de parallelschakeling kan weergegeven worden als $${R}_{2} { R}_{3}$$ \(zoals besproken in hoofdstuk 5\). De totale vervangingsweerstand van de gemengde schakeling is bijgevolg gelijk aan de serieschakeing van deze parallelweerstand met de weerstand $${R}_{1}$$ . In formulevorm:

$${R}_{T}={R}_{1}+{R}_{2} \text{||}{R}_{3}$$

Als de punten $$A$$ en $$D$$ verbonden zijn met een spanningsbron dan vloeit er een stroom $${I}_{T}$$ tussen de punten $$D$$ en $$C$$ . Eens de stroom door het knooppunt $$C$$ vloeit, splitst deze stroom zich op in de stromen $${I}_{2}$$ en $${I}_{3}$$ . $${I}_{2}$$ vloeit door $${R}_{2}$$ en $${I}_{3}$$ door $${R}_{3}$$ . In het knooppunt $$B$$ komen beide stromen terug samen en vormen ze terug de totale stroom $${I}_{T}.$$ Deze totale stroom vloeit door $${R}_{1}$$ verder naar de bron. Vermits $${I}_{T}$$ door $${R}_{1}$$ vloeit, kan je schrijven dat de stroom $${I}_{1}$$ gelijk is aan $${I}_{T}$$ .

Figuur 6-2 toont een ander voorbeeld van een gemengde schakeling. Het verschil met figuur 6-1 is dat er nu twee weerstanden in serie staan.

![](../.gitbook/assets/afbeelding_11413.png)

Figuur 6-2 : voorbeeld van een gemengde schakeling \(2 weerstanden in serie gevolgd door een parallelschakeling van 2 weerstanden\)

De vervangingsweerstand $${R}_{AB}$$ tussen de punten $$A$$ en $$B$$ is gelijk aan de vervangingsweerstand van de serieschakeling gevormd door de weerstanden $${R}_{1}$$ en $${R}_{4}$$ . Deze stellen we voor als $$R1+R2$$ . De vervangingsweerstand $${R}_{BC}$$ tussen de punten $$B$$ en $$C$$ is gelijk aan de vervangingsweerstand van de parallelschakeling tussen $${R}_{2}$$ en $${R}_{3}$$ . Deze stellen we voor als $$R\_2\mathrm{ }“\left|\right|” {R}_{3}$$ . De totale vervangingsweerstand tussen de punten $$A$$ en $$B$$ is gelijk aan de som van de vervangingsweerstand tussen de punten $$A$$ en $$B$$ met de vervangingsweerstand tussen de punten $$B$$ en $$C$$ . In formulevorm :

$${R}_{T}={R}_{AB}+{R}_{BC}={R}_{1}+{R}_{4}+{R}_{2}\text{ ||}{ R}_{3}$$

Figuur 6-3 toont een meer geavanceerde parallelschakeling. De weerstand $${R}_{5}$$ staat parallel met de serieschakelng van de weerstanden $${R}_{1}$$ en $${R}_{4}$$ . Tussen de punten $$B$$ en $$C$$ zijn er twee paralleltakken. De eerste paralleltak bestaat uit de serieschakeling van de weerstanden $${R}_{2}$$ en $${R}_{6}.$$ De tweede paralleltak bestaat uit de weerstand $${R}_{3}$$ .

![](../.gitbook/assets/afbeelding_11417.png)

Figuur 6-3 : bepalen van de totale vervangingsweerstand van een gemengde schakeling

Ook hier bestaat der totale vervangingsweerstand uit de serieschakeling van de vervangingsweerstand $${R}_{AB}$$ , gelegen tussen de punten $$A$$ en $$B$$ , met de vervangingsweerstand $${R}_{BC}$$ , gelegen tussen de punten $$B$$ en $$C$$ . De vervangingsweerstand $${R}_{AB}$$ bestaat uit de serieschakeling van de weerstanden $${R}_{1}$$ en $${R}_{4}$$ die samen parallel geschakeld zijn met $${R}_{5}$$ . In formulevorm:

$${R}_{AB}=\left({R}_{1}+{R}_{4}\right)\text{ || }{R}_{5}$$

De vervangingsweerstand $${R}_{BC}$$ bestaat uit de serieschakeling tussen $${R}_{2}$$ met $${R}_{6}$$ die samen parallel geschakeld zijn met $${R}_{3}$$ . In formulevorm:

$${R}_{BC}=\left({R}_{2}+{R}_{6}\right)\text{ || }{R}_{3}\text{ }$$

De totale vervangingsweerstand van de schakeling is bijgevolg gelijk aan:

$${R}_{T}={R}_{AB}+{R}_{BC}={\left[\right(R}_{1}+{R}_{4}\left) \text{|}\right| {R}_{5}]+[({R}_{2}+$$ R_6 \) $$ \left\|\right\|{ R}_{3}\]$$

## Test jezelf aangaande het identificeren van serie- en parallelrelaties <a id="test-jezelf-aangaande-het-identificeren-van-serie-en-parallelrelaties"></a>

1. In de schakeling van figuur 6-5 beschrijf de onderlinge relatie van de weerstanden \(serie- parallelbeschrijving\)

![](../.gitbook/assets/afbeelding_11420.png)

Figuur 6-5

1. **Een gemengde schakeling is als volgt opgebouwd: Een weerstand** $${\mathit{R}}_{1}$$ **staat in parallel met een weerstand** $${\mathit{R}}_{2}$$ **.** Deze parallelschakeling wordt gevolgd door een andere parallelschakeling waarbij één paralleltak bestaat uit de serieschakeling van drie weerstanden $${\mathit{R}}_{3},\mathit{ }{\mathit{R}}_{4}$$ **en** $${\mathit{R}}_{5}.$$ De twee andere paralleltakken bestaan elk uit één weerstand, namelijk $${\mathit{R}}_{6}$$ **en** $${\mathit{R}}_{7}$$ **.** Deze parallelschakeling wordt ten slotte nog gevolgd door twee weerstanden in serie, $${\mathit{R}}_{8}$$ **en** $${\mathit{R}}_{9}$$ **.** Teken deze schakeling.

